---
title: "韩昌黎语录"
date: 2021-09-14T22:22:20+08:00
author:      "暮颜"
tags:        ["摘抄", "韩愈"]
essays:      [""]
notes:       [""]
excerpt:     ["韩愈"]
draft: false
---

## 卷一

### 原道

1. **博爱之谓仁，行而宜之之谓义，由是而之焉之谓道，足乎己无待于外之谓德。** 仁与义为定名，道与德为虚位。故道有君子小人，而德有凶有吉。
2. 凡吾所谓道德云者，合仁与义言之也，天下之公言也。
3. 人之好怪也，不求其端，不讯其末，惟怪之欲闻。
4. 古之时，人之害多矣。**有圣人者立，然后教之以相生相养之道**。为之君，为之师。驱其虫蛇禽兽，而处之中土。寒然后为之衣，饥然后为之食。木处而颠，土处而病也，然后为之宫室。为之工以赡其器用，为之贾以通其有无，为之医药以济其夭死，为之葬埋祭祀以长其恩爱，为之礼以次其先后，为之乐以宣其湮郁，为之政以率其怠倦，为之刑以锄其强梗。相欺也，为之符、玺、斗斛、权衡以信之。相夺也，为之城郭甲兵以守之。害至而为之备，患生而为之防。
5. **是故君者，出令者也**；臣者，行君之令而致之民者也；民者，出粟米麻丝，作器皿，通货财，以事其上者也。君不出令，则失其所以为君；臣不行君之令而致之民，则失其所以为臣；民不出粟米麻丝，作器皿，通货财，以事其上，则诛。
6. 夏葛而冬裘，渴饮而饥食，其事虽殊，其所以为智一也。

### 原性

1. 性也者，**与生俱生**也；情也者，**接于物而生**也。
2. 其所以为性者五：**曰仁、曰礼、曰信、曰义、曰智**。
3. 曰：**上之性，就学而易明；下之性，畏威而寡罪**。是故上者可教，而下者可制也。其品则孔子谓不移也。

### 原毁

1. 古之君子，**其责己也重以周，其待人也轻以约**。重以周，故不怠；轻以约，故人乐为善。
2. 详，故人难于为善；廉，故自取也少。
3. **怠者不能修，而忌者畏人修**。

### 原人

1. 形于上者谓之天，形于下者谓之地，命于其两间者谓之人。
2. 天道乱，而日月星辰不得其行；地道乱，而草木山川不得其平；人道乱，而夷狄禽兽不得其情。
3. **圣人一视而同仁，笃近而举远。**

### 原鬼

1. 曰：有形而无声者，物有之矣，土石是也；有声而无形者，物有之矣，风霆是也；有声与形者，物有之矣，人兽是也；无声与形者，物有之矣，鬼神是也。
2. **民有忤于天，有违于民，有爽于物，逆于伦，而感于气，于是乎鬼有形于形，有凭于声以应之，而下殃祸焉，皆民之为之也。**

> 《原道》、《原鬼》、《原毁》、《原人》、《原性》合称为“**五原**”。

### 行难

1. 圣人不世出，贤人不时出。千百岁之间傥有焉。

### 对禹问

1. 曰：「時益以難理。傳之人則爭，未前定也；傳之子則不爭，前定也。前定雖不當賢，猶可以守法；不前定而不遇賢，則爭且亂。」

## 卷二

### 師說

1. 師者，所以傳道受業解惑也。
2. 無貴無賤，無長無少，道之所存，師之所存也。
3. 弟子不必不如師，師不必賢于弟子。聞道有先後，術業有專攻。

### 進學解

1. 業精於勤荒于嬉，行成于思毀於隨。

### 守戒

1. 諸侯之於天子，不惟守土地奉職貢而已，固將有以翰藩之也。
2. 天下之禍莫大於不足為而不為，材力不足者次之。
3. 今夫鹿之於豹，非不巍然大矣。然而卒為之禽者，爪牙之材不同，猛怯之資殊也。
4. 故君者，理我所以生者也；而百官者，承君之化者也。任有大小，惟其所能，若器皿焉。
5. 乐富贵而悲贫贱，我岂异于人哉？
6. 功大者，其所以自奉也博。

### 伯夷頌

1. 士之特立独行，适于义而已，不顾人之是非：皆豪杰之士，信道笃而自知明者也。
2. 夫圣人，乃万世之标准也。

## 卷三

### 子產不毀鄉校頌

> 伯夷为商末孤竹君之长子，姓墨胎氏。初，孤竹君欲以次子叔齐为继承人，及父卒，叔齐让位于伯夷。**伯夷以有违父命，遂逃之**，而叔齐亦不肯立，亦逃之。

1. 四海所以不理者，有君無臣。

### 釋言

1. 夫傲雖凶德，必有而敢行。
